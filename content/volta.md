---
title: Volta
image: /img/volta-zw.png
---

# Theater Volta

In juni 2014 brachten twee toneelklassen van Filip Debosschere hun afstudeerstuk. In Izegem brachten Astrid Devriendt, Lisa Vandepitte, Louise Pannier en Charlotte Parmentier een stuk ongeschikt voor kinderen: _Pooh_.
Ondertussen speelden Jensen Baert, Florence Desmedt, Bert Hemelsoen en Rien Maertens het tragikomische stuk _Voor Eeuwig_ in Diksmuide.

Beide stukken werden gesmaakt door het publiek én de acteurs. Het verlangen om verder te doen met theater dreef de acteurs tot de creatie van een nieuws. De twee afgestudeerde klasses smolten samen tot één geheel: **Theater Volta**.

De eerste voorstelling door dit nieuwe gezelschap was een herneming van _Voor Eeuwig_, op 10 november 2014 in Middelkerke. Deze lokte maar liefst **10 miljoen miljard** bezoekers.

In 2015 begon Volta aan een gedurfd project, met de steun van het Davidsfonds werd er een zelfgeschreven bewegingstheater gemaakt: **KOSMOS**. KOSMOS werd op 12 maart 2016 gespeeld voor een uitverkocht CC Kruispunt in Diksmuide.

Al tijdens de ticketverkoop van KOSMOS werd duidelijk dat er een grote vraag was naar een tweede voorstelling, maar dan in Izegem. Uiteindelijk werd zelfs de Facebook-groep [Wij willen KOSMOS in Izegem](https://facebook.com) opgericht. In samenwerking met De Leest en Art'Iz wordt KOSMOS hernomen op 17 september 2016 in Izegem. Meer info kunt u [hier](/kosmos/) vinden.




